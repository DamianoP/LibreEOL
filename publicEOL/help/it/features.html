<!DOCTYPE html>
<html>
<head>
    <meta http-equiv="Content-Type" content="text/html; charset=UTF-8">
    <title>EOL - Caratteristiche</title>
    <link rel="stylesheet" type="text/css" media="screen" href="../help.css">
</head>
<body>

<h3>Caratteristiche</h3>

<p>Ecco alcune delle caratteristiche peculiari di EOL - Esami On Line

<ul>
    <li><a class="bold underline">Open Source</a> : EOL è distribuito sotto <a href="http://www.gnu.org/copyleft/gpl.html" target="_blank">licenza
        GNU (General Public License)</a> per uso non-commerciale. Tramite una licenza open source di questo tipo chiunque
        può contribuire allo sviluppo dell'applicazione, permettendo così non solo un rapido aumento di funzionalità
        ma anche maggior controllo e più sperimentazione su tutto il codice implementato. Rendere il codice leggibile da
        chiunque, inoltre, spinge gli sviluppatori a creare codice e funzionalità sicure a prescindere dalla segretezza
        del codice che, si sa, a lungo termine non paga.
        </li><br/>
    <li><a class="bold underline">Architettura web-based</a> : EOL viene utilizzato dai suoi utenti come un normalissimo sito web
        utilizzando il browser più familiare, purché supporti tutte le tecnologie usate dal sistema. Come qualsiasi altro sito anche
        EOL ha bisogno di un ambiente web per funzionare, ma un qualsiasi pacchetto (X)AMP (Apache, MySQL, PHP) permette
        l'esecuzione senza alcun problema, lasciando inoltre completa autonomia in termini di sistema operativo installato nel server.
        </li><br/>
    <li><a class="bold underline">Internazionalizzazione</a> : EOL può essere utilizzato in moltissime lingue grazie ad un
        sistema di internazionalizzazione semplice ed efficace che permette, in pochissimo tempo e senza l'intervento di un
        amministratore, di creare nuovi pacchetti di lingue qualora non fossero già presenti. Quest'ottima gestione delle lingue
        non solo permette agli utenti di scegliere la lingua delle interfacce grafiche in qualsiasi momento, ma permette anche
        di specificare diverse traduzioni per le domande e per le risposte inserite dall'esaminatore. Così facendo un esaminando può
        scegliere in completa autonomia in che lingua eseguire il test senza che l'esaminatore sia obbligato a creare esami
        differenziati per le diverse lingue.</li><br/>
    <li><a class="bold underline">Contenuti multimediali</a> : In EOL è possbile creare domande e risposte con estrema facilità
        utilizzando il conosciutissimo plug-in <a href="http://ckeditor.com" target="_blank">CKEditor</a>, un editor WYSIWYG
        che porta decine delle funzioni più utili dei classici word processor direttamente in una pagina web. Utilizzando
        CKEditor sarà possibile personalizzare il testo con colori e font particolari, ma anche con immagini, contenuti flash
        e persino funzioni matematiche tramite LaTeX: tramite un apposito plug-in già preinstallato in EOL si avrà la possibilità
        di scrivere testo e funzioni LaTeX e inserirlo all'interno di una domanda o di una risposta.
    </li><br/>
    <li><a class="bold underline">Configurazioni d'esame</a> : EOL permette di definire diverse tipologie di esami utilizzando
        lo stesso pacchetto di domande. Prima di creare un esame, infatti, sarà possibile definirne il numero di domande
        per test, la loro distribuzione tra gli argomenti e tra le difficoltà e persino la scala di punteggio da utilizzare
        (decimi, trentesimi, etc...); così facendo un sofisticato algoritmo di selezione preleverà le domande e creerà
        i test che saranno tutti diversi l'uno dall'altro. Gli esaminatori, inoltre, possono specificare un gruppo di domande
        obbligatorie che saranno presenti in tutti i test degli esaminandi.</li>
</ul>

</body>
</html>